### geweef

---

ouma grootjie<br />
ma<br />
ons inspirasie vir tuine wat die mooiste rose kon dra<br />

suster<br />
skoonma<br />
ons ouma wat stywe drukkies van haar klein kinders kon vra<br />

wysheid<br />
God se kind<br />
ons kok wat almal om die kostafel kon bind<br />

liefde<br />
reënboog reën<br />
ons sagte hand wat graag 'n belangstelling in swaeltjies kon neem<br />

'n vriend<br />
'n straal<br />
'n storie vir ewig nou geweef in ons verhaal<br />

---

Plek: Edinburgh / Berlyn<br />
Datum: Julie, 2018
