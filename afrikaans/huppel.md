### Huppel

---

Huppel honger donker<br />
Waar slaap jy vanaand as dit buite so lig-flits donder?

Huppel kruppel bons spikkel<br />
Kyk diep in die bottel op soek na sy laaste druppel.

Gebuigde ID, gebroke hart<br />
Versamel emtys met ‘n splinternuwe shopping cart.

Baard-vries, weerloos verwerp<br />
Is lewe nog die moeite werd?

Wegkruipertjie speel in die winter onder uitgeblykde slaapsak<br />
Hoeveel jare se wysheid, wonder ek, is op jou lewens almanak?

Tot een dag, toe iemand om kyk, stop en styt,<br />
Hom by die arm neem en vat vir ‘n warm ontbyt.

*"In die laaste 20 jaar gee mense my net geld en verdwyn,<br />
Hulle neem aan ek het geen storie; my bloed is net wyn".*

*"Miskien dra ek my laste swaar en geniet af-en-toe my skop,<br />
Dit beteken nie ek is nie: 'n goeie hart, 'n helpende hand en 'n helder kop"*

Grof is sy diamant en nie almal sal verstaan,<br />
Miskien eendag as hulle uitvind waarnatoe hy gaan.

Huppel kruppel dimpel<br />
Hy vra saggies, watter impak maak jou lewe se rippel?

---

Plek: Berlyn, Duitsland
Datum: September, 2016
