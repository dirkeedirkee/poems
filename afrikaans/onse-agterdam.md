### Onse Agterdam

---

My hart se punt raak so net net net<br />
aan ‘n oopveld lang-gras bed.

Op ‘n long-drop diep in die vrystaat sit ek in stilte en dink<br />
terwyl die eerste sonstrale my regterwang warm blink.

Ek hoor die ou hek sy een hand skree-skree oopmaak en die familie welkom heet<br />
ek sien die grootes daar, oupa Piet, oupa Dirk, selfs oom Paul wat sit en staan-rib eet.

Van die langste lang, tot die korste kort; elkeen wat vir sy stukkie wag<br />
selfs die vris windhonde buite die lapa kry hulle dag!

Ek ryk die groot stomp pronk en rooiwarm gloed<br />
die heerlikste geur van braaivleis soet.

Ek raak nostalgies oor die rooi grond, bokke wat blêr, en die son wat gloei<br />
die wegsteek witblits kannetjie wat die hare op enige tanne sal kan skroei.

Nagstilte, verskietende sterre, OuBruinSkoene, verjaarsdag vier<br />
Staaltjies wat swerf in sirkels rondom een groot vuur !

En eendag as die sagste son-sak my kom haal<br />
sien ek daar in die verte ‘n skadu van ‘n Acacia wat straal.

Diep gegrond en takke wyd verspreid<br />
wes…. noord…. oos…. en…. suid.

Familie en vrinne se name diep gekerf in sy harde bas<br />
die wat is….en….die wat lank gelede was.

Om hom waai die langgras en fluister sag<br />
hy was hier, met groot hart en prag.

--- 

Plek: Berlin, Tempelhof<br />
Datum: Maart, 2016



